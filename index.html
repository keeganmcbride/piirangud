<!doctype html>
<html>
  <head>
    <title>Piirangud.ee</title>
  </head>
  <body>
  <h1>Kehtivad piirangud</h1>
  <a  href="./en/">EN</a>
  <a  href="./ru/">RU</a>
  <p><strong>Jätkuvalt on inimestel maski kandmise või nina ja suu katmise kohustus avalikes siseruumides, sh ühistranspordis</strong></p>
  <p>Kohustus kanda maski või katta nina ja suu kehtib avalikes siseruumides, sealhulgas ühistranspordis ning teeninduskohtades (v.a. alla 12-aastastele lapsed või juhul, kui maski kandmine ei ole tervislikel põhjustel, erivajaduse, töö või tegevuse iseloomu tõttu või muid olulisi põhjuseid arvestades võimalik). Avalikuks siseruumiks on avalikuks kasutamiseks mõeldud ruum, kuhu on võimalik siseneda igal soovijal, sõltumata näiteks eelregistreerimisnõudest; see on koht, kus liigub palju inimesi, kes üksteisega igapäevaselt kokku ei puutu.</p>
<hr>
  <p><strong>2+2 reegel kehtib endiselt kõikides avalikes siseruumides</strong></p>
  <p>Kõikjal avalikes siseruumides tuleb järgida nn 2+2 reeglit, mis tähendab, et koos saavad liikuda kuni kaks inimest, kes peavad teistest inimestest hoidma kahemeetrist vahemaad. See reegel kehtib muuhulgas näiteks pangakontoris, muuseumis, näitustel, juuksuri- ja ilusalongides, majutusasutuse fuajees, kuid samuti veekeskustes, ujulates, saunades. Piirang ei kehti koos liikuvale perekonnale või ka siis, kui seda pole võimalik mõistlik tagada, näiteks paljude reisijate korral ühistranspordis, kus lisaks maksimaalse võimaliku distantsi hoidmisele tuleb kanda ka maski.</p>
<hr>
  <p><strong>Siseruumis asuvas kaupluse müügisaalis, teenuse osutaja teenindussaalis ning kaubandusettevõtte üldkasutatavas ruumis on jätkuvalt 50% täituvuse nõue</strong></p>
<hr>
  <p>Kõikides siseruumis asuvates kauplustes, teenuse osutaja teenindussaalides ja kaubandusettevõtte üldkasutatavates ruumides tuleb tagada täituvus kuni 50% ulatuses ning selle 50% täituvuse raames ka nn 2+2 reegli järgimine. Seega tuleb kõigepealt välja arvutada ruumi avalikuks kasutuseks olevast põrandapinnast 50%, ja kuna kliendid peavad järgima ka 2+2 reeglit, siis tuleb see 50% jagada 4-ga, et igale kliendile jaguks 4m2.</p>
<hr>
  <p><strong>1.-28. märtsini jätkub üldhariduskoolides, kutsekoolides ja kõrgkoolides distantsõpe.</strong> Tavapärane õppetöö toimub vaid 1.-4. klassi õpilastele.</p>
  <p><strong>Alates 15. märtsist lubatakse õpilastel, kes teevad 2020/2021 õppeaastal põhikooli lõpueksameid ja riigieksameid, kontaktõppele kahel päeval nädalas.</strong> Koolid peavad rakendama viiruse leviku ennetamiseks vajalikke meetmeid vastavalt haridus- ja teadusministeeriumi juhistele.</p>
  <p>Õppehoonetes võib viibida üksnes erijuhul: kui õppijad vajavad hariduslikke tugiteenuseid või õpitulemuste saavutamiseks konsultatsiooni, sooritavad praktilist õpet, eksameid või teste või osalevad olümpiaadidel. Samuti ei puuduta piirangud hariduslike erivajadustega õpilasi või õpilasi, kes vajavad tugiteenuseid.</p>
<hr>
  <p>Sportimine, treenimine, noorsootöö, huvitegevus ja täienduskoolitus on lubatud <strong>siseruumides kontaktivaba individuaaltegevusena ja individuaaltreeninguna</strong>, sealhulgas koos juhendajaga. Rühmaviisiline tegevus või treening siseruumides lubatud ei ole. </p>
  <p>Alates 3. märtsist väheneb lubatud täitumus sisetingimustes 25 protsendile. </p>
  <p>Spordivõistlused ja liikumisüritused on alates 6. märtsist lubatud ainult professionaalsetele sportlastele ning liikumisüritused ka erivajadusega inimestele.</p>
  <p><strong>Välitingimustes sportimisele treenimisele, noorsootööle, huvitegevusele ja -haridusele, täiendkoolitusele ning -õppele lubatakse 3. märtsist senise 50-liikmelise grupi asemel kuni 10-inimeselised rühmad</strong>, kes ei tohi teiste rühmadega kokku puutuda. </p>
  <p>Spaad, saunad, veekeskused ja ujulad jäävad suletuks kuni 28. märtsini, <strong>basseinide kasutamine on lubatud individuaalseks ujumiseks.</strong></p>
<hr>
  <p><strong>Vahemikus 3.-28. märtsini ei tohi siseruumides korraldada avalikke üritusi</strong>, sh kinoseansse, kontserte, teatrietendusi ega konverentse, niisamuti avalikke jumalateenistusi ja teisi usulisi talitusi. Samuti ei tohi viibida meelelahutusteenuse osutamise kohtades, nt kasiinos, ööklubis, keegli- või piljardisaalis ega laste mängutoas, muuseumides ja näituseasutustes. </p>
<p>Välitingimustes on avalikud üritused ja avalikud koosolekud lubatud <strong>kuni 10-liikmelistes rühmades</strong> ja tagatud peab olema, et erinevad rühmad omavahel kokku ei puutu. Avalikke üritusi ei tohi korraldada ajavahemikus kella 21.00-st kuni 6.00-ni. </p>

<hr>
<p>Toitlustusasutustes ja kaubandusettevõtetes hakkab kehtima 25 protsendi täitumuse piirang. <strong>Nädalavahetustel peavad kaubandus- ja toitlustusettevõtted olema suletud, argipäeviti peavad toitlustusettevõtted uksed sulgema kell 18, toidu kaasamüük jääb lubatuks</strong>. Avatuks tohivad jääda toidupoed ning esmavajalikud poed, näiteks apteegid ja prillipoed, samuti nn drive-in-müüki võimaldavad kauplused. Välimüügi aladele, näiteks turgudele, hakkab kehtima klientide hajutatuse nõue.</p>
<hr>
<p>Viimati uuendatud: 03.03.2021 09:49</p>
<p>Allikad</p>
<p>https://kkk.kriis.ee/et/kkk/piirangud-igapaevaelus-sh-kaubanduskeskused-uhistransport-meelelahutus-kirikud-perekondlikud-s</p>
<p>https://www.kriis.ee/sites/default/files/eriolukord/vv_2197k.pdf</p>
<p>https://www.kriis.ee/et/hadaolukorra-aegsed-oigusaktid</p>
  </body>
</html>
